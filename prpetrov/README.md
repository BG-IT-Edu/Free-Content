# Учебни ресурси от Петър Р. Петров

Тук ще намерите учебни ресурси, създадени от мен, [Петър Петров](https://www.facebook.com/ptrrsnvp/), като част от работата ми като учител в професии „Програмист“, „Приложен програмист“ и „Системен програмист“. Материалите са разработени за целите на моята преподавателска работа и могат да бъдат от полза за други колеги. Качил съм материали, които са концетрирани върху двата курса, които са липсващи в НП „Обучение за ИТ Кариера". Материалите са далеч от перфектни и имат нужда от редица корекции, които ще бъдат нанесени поетапно. В този смисъл, препоръки и градивна критика са добре дошли. 

Част от темите не са разработени в пълнота, т.като голяма част от материала преподавам чрез допълнително демонстриране, разказване, както и допълнителни препратки към интернет ресурси, но от друга страна, материалите могат да са полезен ориентир за голямата картина в дадения предмет. 

Всички презентации са създадени в движение в процеса на преподаване. Въпреки това моето мнение е, че след първата си итерация този срок, те вършат достатъчно добра работа, за да бъдат споделени и да бъдат в помощ на някой колега.

Ако намерите някакви неточности, пишете ми и ще ги коригирам. Ако направите и публикувате ваши учебни материали, базирани на публикуваните тук, бих се радвал да
бъда уведомен. 

## Договор за ползване

Учебните ресурси от това хранилище се разпространяват под свободния [CC-BY-SA](https://creativecommons.org/licenses/by-sa/4.0/) лиценз. Накратко, той гласи, че можете 
да споделяте и използвате публикуваното тук за каквито искате цели, дори и комерсиални, стига 1) да упоменете първоизточника и 2) ако правите промени, да направите 
резултата също публично достъпен за другите. Избрах този лиценз, защото според мен носи най-големи ползи за всички страни. Хилядите успешни свободни проекти, 
публикувани под този договор за ползване, доказват това. 

## За връзка с мен

Можете да ми пишете на **peshopbs2 (в) gmail.com** или във [Facebook](https://www.facebook.com/ptrrsnvp/).
