# Свободно ИТ учебно съдържание, споделено от български учители

В това хранилище ще публикуваме всякакви **учебни курсове** и **учебни материали** по програмиране и ИТ, предоставени от български учители и преподаватели, които искат да споделят ресурси и да си помагат взаимно.

**Отговорността** за публикуваното съдържание (качество, лиценз, актуалност и други) са на **учителя, който го публикува**, а не на работната група **[BG-IT-Edu](https://github.com/BG-IT-Edu/)**. Без гаранция за качество, точност, актуалност и пълнота! Ползвайте по своя преценка и на своя отговорност.

## Ако търсите учебно съдържание

Тук ще намерите и ново учебно съдържание - например преподаваните от тази година [модули по информатика за профил "Софтуерни и хардуерни науки" в профилираните гимназии](https://github.com/BG-IT-Edu/Free-Content/tree/main/dmanolov/%D0%98%D0%BD%D1%84%D0%BE%D1%80%D0%BC%D0%B0%D1%82%D0%B8%D0%BA%D0%B0%2011%20%D0%BA%D0%BB%D0%B0%D1%81%2C%20%D0%9F%D0%9F%20(C%23)). Погледнете и в хранилището [School-Programming](https://github.com/BG-IT-Edu/School-Programming), там ще намерите множество качествени, актуални и провеверени от специалисти курсове, споделени за свободно ползване от всички български учители и ученици - например [курсовете за професия "Приложен програмист"](https://github.com/BG-IT-Edu/School-Programming/tree/main/Courses/Applied-Programmer#учебен-план-курсове-от-професията).

## Ако се чудите дали вие да споделите

Ако имате създадено от вас качествено учебно съдържание, моля **споделете го с останалите** - [така ще помогнете на мнозина](http://cd.svoboden.net/bg/why_open.html) свои колеги и ученици и ще улесните тяхната (и те вашата) работа. Дори да не е напълно завършено, добре оформено или актуално, то може да послужи за основа на учебните материали, създадени от други, които след време и вие бихте могли да ползвате. 

От друга страна няма нужда да бъдат качвани учебни ресурси, които дублират вече качени в хранилището курсове без да допринасят съществено като съдържание, защото това само ще затрудни търсенето.

## Ако искате да споделите свои учебни материали

Моля свържете се с някой от следните участници в нашия проект:
* [Светлин Наков](https://www.facebook.com/svetlin.nakov)
* [Ангел Георгиев](https://www.facebook.com/achebg)
* [Петър Петров](https://www.facebook.com/ptrrsnvp)
* [Таня Евтимова](https://www.facebook.com/tanya.evt)
* [Данаил Трайчев](https://www.facebook.com/profile.php?id=100003996220657)

Те имат права да публикуват в хранилището. Подгответе и кратък текст, с който да представите своите учебни ресурси и свободния лиценз, под който ще ги публикувате.

## Ако тепърва смятате да създавате свободни учебни ресурси

Може би ще са ви е полезно нашето [Ръководство за създателите на учебно съдържание](https://github.com/BG-IT-Edu/School-Programming/tree/main/Guidelines) или нашите [готови шаблони](https://github.com/BG-IT-Edu/School-Programming/tree/main/Document-Templates). Моля премахнете само позоваването на **[BG-IT-Edu](https://github.com/BG-IT-Edu/)** и го заменете с вашето име като автор. Това ще улесни използването на вашите учебни ресурси от другите.

## Повече информация за авторските права

Ако ви трябва повече иинформация за това, как може да бъде използвано и споделяно учебно съдържание в контекста на Закона за авторското право, разгледайте следните документи:
* [Свободно публикуване за целите на образованието](http://cd.svoboden.net/bg/cc_edu.html) - представя алтернативата на закона за авторското право, която предлагат Криейтив Комънс договорите и предимства за авторите и потребителите, които произтичат от тях
* [Въпроси и отговори за Криейтив Комънс](http://cd.svoboden.net/bg/cc_faq.html) - защо да публикуваме творбите си под свободен лиценз, и как точно да го направим
* [Свободно използване на произведения, защитени с авторски права, за целите на образованието](http://cd.svoboden.net/bg/copyright_edu.html) - кратко, но изчерпателно изложение от адвокат кои са условията и ограниченията, при които произведения, обект на авторско право, могат да бъдат ползвани без изрично позволение за целите на образованието
