# Учебни ресурси от Данаил Трайчев

Тук ще намерите множетсво презентации и други учебни ресурси, създадени от мен, [Данаил Трайчев](https://www.facebook.com/profile.php?id=100003996220657), като част 
от работата ми като учител по информатика и ИТ. Моето твърдо убеждение е, че **знанията трябва да бъдат споделяни**, защото това спомага да живеем в един по-добър 
свят: с общество, в което си помагат и споделят, с хора, които знаят и могат повече; с ученици, за които ученето е забавно и достъпно и е продължение на 
естественото им любопитство и изследователски дух, с учители, които могат да обяснят по-добре учебния материал и имат повече време за важните неща - за своите ученици,
за себе си и семейството си и за това да помислят как да направим училището и света по-добър.

Някои от споделените тук ресурси не са довършени - като например [модулите по информатика за профил "Софтуерни и хардуерни науки"](%D0%98%D0%BD%D1%84%D0%BE%D1%80%D0%BC%D0%B0%D1%82%D0%B8%D0%BA%D0%B0%2011%20%D0%BA%D0%BB%D0%B0%D1%81%2C%20%D0%9F%D0%9F%20(C%23)) 
или [курсa за създаване на игри](%D0%98%D0%BD%D1%84%D0%BE%D1%80%D0%BC%D0%B0%D1%82%D0%B8%D0%BA%D0%B0%2C%20%D0%BA%D1%83%D1%80%D1%81%20%D0%A1%D1%8A%D0%B7%D0%B4%D0%B0%D0%B2%D0%B0%D0%BD%D0%B5%20%D0%BD%D0%B0%20%D0%B8%D0%B3%D1%80%D0%B8%20(HTML%2C%20CSS%2C%20JS%2C%20P5%2C%20Processing))
с HTML, CSS и JavaScript - това е така, защото ги преподавам през тази учебна година и създавам презентациите на момента, в движение. Други са от предишни години. 
Някои са вече неактуални, но ги качвам тук с надеждата, че може да бъдат преработени и да спестят поне някакво време на някой колега.

Ако намерите някакви неточности, пишете ми и ще ги коригирам. Ако направите и публикувате ваши учебни материали, базирани на публикуваните тук, бих се радвал да
бъда уведомен. 

## Договор за ползване

Учебните ресурси от това хранилище се разпространяват под свободния [CC-BY-SA](https://creativecommons.org/licenses/by-sa/4.0/) лиценз. Накратко, той гласи, че можете 
да споделяте и използвате публикуваното тук за каквито искате цели, дори и комерсиални, стига 1) да упоменете първоизточника и 2) ако правите промени, да направите 
резултата също публично достъпен за другите. Избрах този лиценз, защото според мен носи най-големи ползи за всички страни. Хилядите успешни свободни проекти, 
публикувани под този договор за ползване, доказват това. 

## Други учебни ресурси

Освен споделените в това хранилище, мои учебни ресурси има [качени и в PCloud](https://u.pcloud.link/publink/show?code=kZHBoLZt76Y1S2uVsugIf7iM3Rkv7JGBMJV&lang=bg#folder=42364922). 

## За връзка с мен

Можете да ми пишете на **d.manolov (в) mail.bg** или във [Facebook](https://www.facebook.com/profile.php?id=100003996220657).
